# Slovníček

Tento slovníček obsahuje výrazy, které jsou používany ve více dokumentech (např.
vnitřních předpisech). Cílem je zachovat jednotnou terminologii.

## Činovník jednání

Osoba pověřená určitými úkoly během jednání, např. předsedající, zapisovatel, tlumočník apod.

Viz [§ 8 jednacího řádu celostátního fóra](https://wiki.pirati.cz/rules/jdr#cinovnici_jednani).

## Člen

Člověk, který tvoří stranu, orgán strany nebo tým.

Viz [čl. 3 stanov](https://wiki.pirati.cz/rules/st#cl_3_clenstvi), [bod 5. zásad týmové spolupráce](https://wiki.pirati.cz/rules/or_zatys#clenstvi_v_tymu).

## Členský podnět

Návrh (iniciativa) skupiny členů, který ještě nedosáhl požadované podpory, aby mohl být projednán.

[§ 34 jednacího řádu celostátního fóra](https://wiki.pirati.cz/rules/jdr#clensky_podnet), [bod 9. zásad týmové spolupráce](https://wiki.pirati.cz/rules/or_zatys#iniciativa_clenu).

## Dodavatel

Dodavatelem je obecně osoba plnící určitou zakázku pro zadavatele dle jeho zadání.

Dodavatelem je ve smluvním vztahu podle těchto podmínek fyzická nebo právnická osoba, která plní zadané úkoly vyplývající ze zadávacího listu. Podle druhu právního vztahu má postavení zaměstnance, příkazníka, zhotovitele nebo jiné právní postavení.

Viz [§ 3 odst. 1 podmínek pro placené úkoly](https://wiki.pirati.cz/rules/ppu#dodavatel).

## Dohled

Soubor pravomocí nadřízeného týmu, které vykonává vůči podřízenému týmu. Dohled zahrnuje oprávnění kontrolovat plnění předpisů, strategií, úkolů a pravidel, ukládat úkoly k odstranění nedostatků a sjednocení fungování a operativně řešit spory mezi podřízenými týmy.

Viz [§ 6 organizačního řádu](https://wiki.pirati.cz/rules/or#nadrizeny_tym_a_jeho_dohled).

## Důvěrnost informací

Vlastnost informací, u kterých lidé oprávněně očekávají, že zůstanou pouze v úzkém okruhu a příslušné předpisy stanoví povinnost je nezveřejňovat a nešířit. Jde např. o striktní ochranu soukromí, neveřejné citlivé údaje, telefonní čísla a jiné chráněné osobní údaje, identifikace whistleblowerů, přístupové údaje, záznamy, zápisy a jiné informace z uzavřených jednání, tajné úkoly apod., dokud nezanikne důvod utajení.

Viz [zákon č. 101/2000 Sb., o ochraně osobních údajů](https://www.zakonyprolidi.cz/cs/2000-101), [čl. 2 odst. 1 stanov](https://wiki.pirati.cz/rules/st#cl_2_poslani_a_programove_cile), [§ 27 organizačního řádu](https://wiki.pirati.cz/rules/or#duvernost_informaci)

## Funkce

Postavení, pracovní zařazení nebo řídící místo uvnitř organizace (např. strany nebo státu – pak jde o *veřejnou* funkci). Funkce vzniká jmenováním (např. vedoucí týmu, člen týmu), zvolením (předseda strany, vedoucí odboru, předseda krajského sdružení, člen komise).

Viz [čl. 6 stanov](https://wiki.pirati.cz/rules/st#cl_6_obecne_zasady).

## Hospodář

Hospodář je člověk, který je oprávněn hospodařit s věcmi ve správě určitého týmu, činit jeho jménem objednávky a uzavírat smlouvy a podávat žádosti o proplacení.

Viz [§ 4 pravidel hospodaření](https://wiki.pirati.cz/rules/prah#hospodar), [§ 30 organizačního řádu](https://wiki.pirati.cz/rules/or#zastupovani_strany_navenek).

## Jednání

Obecně jakákoliv motivovaná, více méně cílevědomá činnost člověka, skupiny lidí či organizace, za kterou nesou lidé odpovědnost.
Má-li jednání právní účinky, označuje se za právní jednání [§ 545 zákona č. 89/2012 Sb., občanského zákoníku](https://www.zakonyprolidi.cz/cs/2012-89#p545-1).

Jednání označuje jednak

* **výsledný projev** vůle skupiny, ale
* přeneseně také **postup**, kterým se k vyjádření své vůle (rozhodnutí) dospěje.

V kontextu strany se jednáním rozumí zejména jednání orgánu strany či týmu, neboli postup, kterým se orgán strany nebo tým rozhoduje.

Jednání orgánu strany se dělí:

* podle **přístup na jednání** na otevřené a uzavřené ([§ 26 organizačního řádu](https://wiki.pirati.cz/rules/or#otevrene_jednani), [§ 6 jednacího řádu celostátního fóra](https://wiki.pirati.cz/rules/jdr#pristup_na_jednani), [čl. 10 odst. 4 stanov](https://wiki.pirati.cz/rules/st#cl_10_republikove_predsednictvo)),
* podle **místa jednání** na jednání korespondenční formou a jednání na zasedání [bod 7. a násl. zásad týmové spolupráce](https://wiki.pirati.cz/rules/or_zatys#jednani_korespondencni_formou),
* podle **oprávněnosti** se právní jednání (tedy to jednání, která má právní účinek) dělí na právní jednání a protiprávní jednání [§ 5 rozhodčího řádu](https://wiki.pirati.cz/rules/rr#poruseni_predpisu).

Viz [§ 1 jednacího řádu celostátního fóra](https://wiki.pirati.cz/rules/jdr#cil_jednani_celostatniho_fora), [bod 6. a násl. zásad týmové spolupráce](https://wiki.pirati.cz/rules/or_zatys#jednani_tymu).

## Lobbistický kontakt

Lobbistickým kontaktem se rozumí komunikace, která je vzhledem k okolnostem způsobilá vyvolat dojem, že je jejím cílem využít vliv představitele strany nebo ovlivnit jeho rozhodnutí ve prospěch zvláštního zájmu ve věcech politiky strany nebo veřejné politiky, a také organizování, návod nebo pomoc k takové komunikaci.

Viz [§ 2 předpisu o lobbingu](https://wiki.pirati.cz/rules/prl#lobbisticky_kontakt).

## Mimořádný přezkum

Zrušení rozhodnutí, které je již platné a účinné (pravomocné), celostátním fórem či příslušným krajským fórem v krátké lhůtě po jeho vydání.

Viz [čl. 8 odst. 5 písm. h) stanov](https://wiki.pirati.cz/rules/st#cl_8_celostatni_forum), [§ 30 jednacího řádu celostátního fóra](https://wiki.pirati.cz/rules/jdr#postup_pri_mimoradnem_prezkumu).  

## Nadřízený tým

Nadřízený tým je v rámci dané působnosti ten, který ji vykonává na některé vyšší úrovni. Nadřízeným týmem je zejména každý úkolující tým.

Viz [§ 6 odst. 1 organizačního řádu](https://wiki.pirati.cz/rules/or#nadrizeny_tym_a_jeho_dohled).

## Námitka

Námitka je návrh postupu zpochybňující správnost postupu, kterým se navrhuje vrátit se ke stavu před zpochybněním.

Viz [§ 11 jednacího řádu celostátního fóra](https://wiki.pirati.cz/rules/jdr#namitka).

## Náprava

Opatření, které odstraňuje protiprávní či jinak nežádoucí stav a uvádí se do souladu s právem. Jde například o zrušení rozhodnutí, náhradu újmy, omluvu, zadostiučinění. Nápravu může provést orgán sám v rámci své kompetence, může ji uložit či provést nadřízený orgán ([§ 6 odst. 2, 3 organizačního řádu](https://wiki.pirati.cz/rules/or#nadrizeny_tym_a_jeho_dohled)) anebo ji může přikázat rozhodčí komise ([§ 6 odst. 2 rozhodčího řádu](https://wiki.pirati.cz/rules/rr#odpovednost_za_poruseni_predpisu1)).

Viz [§ 7 rozhodčího řádu](https://wiki.pirati.cz/rules/rr#naprava).

## Návrh

Jedna z možností, kterou se může orgán strany rozhodnout přijmout. Jde například o návrh usnesení, kandidáta, postup nebo bod zasedání.

Viz [§ 4 jednacího řádu celostátního fóra](https://wiki.pirati.cz/rules/jdr#navrh).

## Návrh postupu

Návrh upravující chod jednání neboli procesní otázky. Jde například o ukončení projednávání věci, na výměnu předsedajícího nebo jiného činovníka jednání anebo námitka.

Viz [§ 10 jednacího řádu celostátního fóra](https://wiki.pirati.cz/rules/jdr#navrh_postupu).

## Orgán strany

Organizační útvar, který má podle vnitřního řádu strany své úkoly (kompetence). Orgány strany se dělí:

* **podle počtu rozhodujících osob** na monokratické (odbory) či kolegiální (fóra, předsednictva, komise, republikový výbor).
* **podle počtu členů** na individuální (mají jednoho člena – u nás nejsou) a kolektivní (sborové – mají více členů),
* **podle organizační úrovně** na centrální orgány (např. celostátní fórum, republikové předsednictvo) a na oblastní orgány (krajské fórum, místní předsednictvo apod.).

Bez ohledu na počet rozhodujících osob funguje každý orgán strany jako tým ([§ 3 odst. 3 organizačního řádu](https://wiki.pirati.cz/rules/or#tymy_a_tymove_fungovani_organu_strany)).

Viz [§ 151 zákona č. 89/2012 Sb., občanského zákoníku](https://www.zakonyprolidi.cz/cs/2012-89#p151), [čl. 5 stanov](https://wiki.pirati.cz/rules/st#cl_5_organy_a_organizacni_jednotky).

## Participativní rozpočtování

Participativní rozpočtování je postup sestavování rozpočtu, ve kterém každý člen svým hlasem rozhoduje o tom, který veřejně prospěšný projekt bude financován z rozpočtovaných prostředků.

Viz [§ 3 pravidel participativního rozpočtování](https://wiki.pirati.cz/rules/paro#participativni_rozpoctovani).

## Porušení předpisů

Porušením předpisů ve smyslu rozhodčího řádu je jednání nebo opomenutí, které je v rozporu s rozhodným právem a které se týká činnosti strany. Porušením předpisů je také jejich zjevné obcházení nebo vědomé udržování protiprávního stavu.

Viz [§ 5 odst. 1 rozhodčího řádu](https://wiki.pirati.cz/rules/rr#poruseni_predpisu).

## Pořad jednání

Seznam věcí, který má být projednán na daném jednání. Pokud jde o jednání korespondenční formou, je na jeho pořadu typicky pouze jediná záležitost. Na zasedáních je však na pořadu více záležitostí (bodů), které se probírají postupně.

Viz [§ 33 jednacího řádu celostátního fóra](https://wiki.pirati.cz/rules/jdr#postup_pri_sestavovani_poradu_zasedani).

## Pravidla

Pravidla závazná pro určitou činnost či postup vydáváná orgánem, který k tomu má kompetenci.

Viz [§ 5 organizačního řádu](https://wiki.pirati.cz/rules/or#postupy_a_pravidla).

## Předsedající

Ten, kdo řídí jednání. Přísluší mu typicky moderovat diskusi, zejména udělovat a odnímat slovo, kde to povaha jednání vyžaduje.

Viz [§ 2 jednacího řádu celostátního fóra](https://wiki.pirati.cz/rules/jdr#predsedajici).

## Představitel strany

Představitelem strany je

* člen některého orgánu strany nebo osoba pověřená výkonem funkce,
* člen strany, který vykonává volenou nebo jmenovanou funkci v orgánu veřejné moci.

Viz [§ 3 předpisu o lobbingu](https://wiki.pirati.cz/rules/prl#predstavitele_strany).

## Přijatelnost návrhu

Způsobilost návrhu, aby byl projednán. Nepřijatelný návrh je například nejednoznačný, opožděný, předčasný, mimo kompetenci daného orgánu, odporující schváleným předpisům, nesouvisející, projednávaný jinde apod.

Viz [§ 4 odst. 2 jednacího řádu celostátního fóra](https://wiki.pirati.cz/rules/jdr#navrh), [§ 11 rozhodčího řádu](https://wiki.pirati.cz/rules/rr#prijatelnost_stiznosti).

## Referendum

Zkrácený rozhodovací postup, kdy se hlasuje zpravidla pouze o jednom návrhu a není možnost navrhovat jiné předlohy.

Viz [§ 27 a násl. jednacího řádu celostátního fóra](https://wiki.pirati.cz/rules/jdr#postup_pri_referendu), [§ 6 odst. 3 jednacího řádu republikového výboru](https://wiki.pirati.cz/rules/jrrv#zahajeni_jednani).

## Rozhodčí nález

Rozhodnutí rozhodčí komise ve věci stížnosti, kterým se končí rozhodčí řízení.

Viz [§ 20 rozhodčího řádu](https://wiki.pirati.cz/rules/rr#nalezitosti_rozhodciho_nalezu).

## Rozhodné právo

Právo, podle kterého se rozhoduje v rozhodčím řízení.

Viz [§ 3 rozhodčího řádu](https://wiki.pirati.cz/rules/rr#rozhodne_pravo).

## Rozhodující hlasování

Hlasování, kterým se po rozpravě rozhoduje, kterým návrhem bude na jednání vyjádřena vůle daného týmu či orgánu. Cílem je, aby věc byla rozhodnuta pokud možno najednou právě v tomto rozhodujícím hlasování.

Viz [§ 13 jednacího řádu celostátního fóra](https://wiki.pirati.cz/rules/jdr#rozhodujici_hlasovani).

## Rozpočtová položka

Rozpočtová položka je oddělenou částí rozpočtu, do které přitékají peníze zvenku (např. dary nebo státní dotace) anebo z ní lze naopak čerpat. Rozpočtové položky dělíme:

* podle typu na příjmové a výdajové,
* podle správce.

Viz [§ 8 rozpočtových pravidel](https://wiki.pirati.cz/rules/ropr#rozpoctova_polozka).

## Rozpočtové určení příjmů

Rozdělení příjmů strany mezi centrálu a organizační složky podle rozpočtových pravidel, tj. podíl příjmů, které plynou určitému krajskému sdružení, které se o ně zasloužilo.

Viz [§ 2 rozpočtových pravidel](https://wiki.pirati.cz/rules/ropr#rozpoctove_urceni_prijmu).

## Rozprava

Část jednání, během které účastníci jednání diskutují ohledně záležitosti, kvůli které bylo jednání svoláno, a dále nad jednotlivými návrhy.

Viz [§ 9 jednacího řádu celostátního fóra](https://wiki.pirati.cz/rules/jdr#rozprava).

## Řádné oznámení

Řádné oznámení je vážné prohlášení doručené všem adresátům, které nevzbuzuje pochyby o věrohodnosti.
Zpráva s oznámením o určité skutečnosti musí být doručena obvyklým způsobem a dostatečnou dobu předem, aby se adresát mohl podle oznámení odpovídajícím způsobem zachovat.

Řádné oznámení zasedání má zásadní vliv na usnášení na zasedání apod. i u jiných skutečností.

Viz [čl. 6 odst. 3 stanov](https://wiki.pirati.cz/rules/st#cl_6_obecne_zasady), [§ 43 jednacího řádu celostátního fóra](https://wiki.pirati.cz/rules/jdr#radne_oznameni).

## Skupina členů

Skupinou určitého předem definovaného počtu členů strany nebo daného orgánu.

Viz [§ 5 jednacího řádu celostátního fóra](https://wiki.pirati.cz/rules/jdr#skupina_clenu), [bod 9. zásad týmové spolupráce](https://wiki.pirati.cz/rules/or_zatys#iniciativa_clenu).

## Usnesení

Rozhodnutí vydané kolegiálním orgánem, odhlasované určitou většinou členů.

Viz [§ 15 a násl. jednacího řádu celostátního fóra](https://wiki.pirati.cz/rules/jdr#postup_pri_usnaseni).

## Účastník

Osoba oprávněná se účastnit jednání nebo řízení zpravidla tím, že dostane pozvánku na jednání, je přítomna, promlouvá na něm, uvádí argumenty pro rozhodnutí a případně může i za stanovených podmínek předkládat návrhy. Účastníkem rozhodčího řízení je stěžovatel a odpůrce, kterému má být rozhodčím nálezem něco uloženo.

[§ 9 jednacího řádu celostátního fóra](https://wiki.pirati.cz/rules/jdr#rozprava), [§ 13 odst. 2 rozhodčího řádu](https://wiki.pirati.cz/rules/rr#nalezitosti_stiznosti_a_odpovedi), [§ 28 organizačního řádu](https://wiki.pirati.cz/rules/or#zvlastni_pravo_ucasti), [§ 5 jednacího řádu republikového výboru](https://wiki.pirati.cz/rules/jrrv#pristup_na_jednani).

## Vedoucí týmu

Ten, kdo stojí v čele týmu a tým vede.

Viz [bod 4. zásad týmové spolupráce](https://wiki.pirati.cz/rules/or_zatys#vedeni_tymu).

## Volba

Rozhodnutí spočívající ve výběru jedné osoby nebo více osob do jedné nebo více funkcí, a to z kandidátů, které funkce někdo navrhl (nominoval do volby).

Viz [§ 19 a násl. jednacího řádu celostátního fóra](https://wiki.pirati.cz/rules/jdr#zahajeni_jednani2).

## Vyhrazená rozhodnutí

Rozhodnutí, která může učinit pouze určitý orgán.

Viz [§ 45 jednacího řádu celostátního fóra](https://wiki.pirati.cz/rules/jdr#vyhrazena_rozhodnuti).

## Vyloučení

Vyloučením zaniká členství nebo jiný podobný status. Jde například o

* vyloučení ze strany ([§ 9 rozhodčího řádu](https://wiki.pirati.cz/rules/rr#vylouceni_ze_strany)) nebo
* vyloučení ze sdružení ([§ 8b rozhodčího řádu](https://wiki.pirati.cz/rules/rr#a_vylouceni_clena_ze_sdruzeni)).

Ze strany může být vyloučen jak člen, tak registrovaný příznivec, tak dokonce celé oblastní sdružení (v takovém případě jeho status zaniká).

Vedle zániku statusu je u člena a registrovaného příznivce následkem vyloučení také to, že nemůže být znovu přijat za člena nebo se registrovat příznivcem bez předchozího souhlasu republikového výboru ([čl. 3 odst. 1 písm. f) stanov](https://wiki.pirati.cz/rules/st#cl_3_clenstvi)).

## Zadavatel

Zadavatelem je osoba zadávající určitou zakázku.

Specificky ve smluvním vztahu podle podmínek pro placené úkoly je zadavatelem ten, kdo zadává úkoly vyplývající ze zadávacího listu. Podle druhu právního vztahu má postavení zaměstnavatele, příkazce, objednatele nebo jiné právní postavení. Zadavatelem je Česká pirátská strana.

Viz [§ 2 podmínek pro placené úkoly](https://wiki.pirati.cz/rules/ppu#zadavatel).


## Záměr

Záměr je souhrn závazků v jedné rozpočtové jednotce, které spolu věcně a časově úzce souvisí (např. koupě nebo prodej věci s příslušenstvím, organizace akce nebo turné, objednávka série plakátů a vylepení, koupě raznice a matrice na odznaky, počítač s monitorem a jeho příslušenství). Za záměr se považuje i opomenutí, které má za následek promlčení dluhu nebo jiné náklady.

Viz [§ 10 odst. 1 pravidel hospodaření](https://wiki.pirati.cz/rules/prah#zamer_a_jeho_celkove_naklady).

## Zásadní návrh

Návrh, který vyžaduje třípětinovou většinu hlasů ke svému schválení. Návrhy označené za zásadní mají vyšší právní sílu. Příkladem jsou stanovy, které lze měnit pouze na základě zásadního návrhu. V případě

Viz [čl. 6 odst. 5 stanov](https://wiki.pirati.cz/rules/st#cl_6_obecne_zasady).

## Zasedání

[bod 8. zásad týmové spolupráce](https://wiki.pirati.cz/rules/or_zatys#jednani_na_zasedani).

## Závažné porušení stanov

Porušení stanov, které má vysokou míru závažnosti, např. zavrženíhodné porušení základních programových cílů strany, podvod, úmyslná újma, opakované poškození dobrého jména strany či korupční jednání. Závažné porušení stanov může být důvodem vyloučení.

Viz [§ 5 odst. 2 rozhodčího řádu](https://wiki.pirati.cz/rules/rr#poruseni_predpisu).

## Zpravodaj

Osoba jednající jménem komise během rozhodčího řízení.

Viz [§ 23 odst. 2 rozhodčího řádu](https://wiki.pirati.cz/rules/rr#jednani_jmenem_komise).
